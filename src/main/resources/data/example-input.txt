#####Uppdrag:
Jag vill skriva en tjänsteskrivelse där vi föreslår en ny strategi för informationssäkerhet, cybersäkerhet och dataskydd i Sundsvalls kommun.

#####Förvaltningens input:
Vi föreslår att vi ska fatta beslut om strategi för informationssäkerhet, cybersäkerhet och dataskydd

#####Bakgrundsmaterial:

Strategi för informationssäkerhet, cybersäkerhet och dataskydd


1)    Bakgrund

Strategin är fastställd med utgångspunkt i kommunens ledningssystem för informationssäkerhet och Sundsvalls kommuns strategi för en hållbar digital utveckling 2030 och strategi för arbetet med trygghet och säkerhet i Sundsvalls kommun 2020-2023.----footnote1----

Strategin beskriver på ett övergripande sätt syftet, förutsättningar och mål när det gäller informationssäkerhet, cybersäkerhet och dataskydd. Strategin beskriver också krav och principer samt hur den övergripande styrningen, planeringen och uppföljningen ska ske.

Strategin beskriver också hur den övergripande organisationen för arbetet med informationssäkerhet, cybersäkerhet och dataskydd är ordnad.

Strategin verkställs genom kommunernas verksamhetsplaner och följs årligen upp i respektive kommuns interna kontrollplaner.

2)    Syfte och mål

Huvudsyftet med denna strategi är att utgöra ett övergripande ramverk som ska säkerställa att uppnå Sundsvalls kommuns vision ”Tillsammans släpper vi skaparkraften fri och bygger ett hållbart Sundsvall för alla” och prioriterade områden ”5000 nya jobb, klimatneutralt och socialt hållbart” och Ånge kommuns vision "Vi är en plats för alla, med närhet till natur och gemenskap. Här ger näring och engagemang kraft till en levande bygd."

I Sundsvalls kommuns strategi för en hållbar digital utveckling, som tar sikte mot år 2030, fastställs att kommunen ska öka förmågan beträffande cybersäkerhet och genom det tryggheten och tilliten till kommunen vilket också gynnar Ånge kommun på samma sätt genom kommunernas nära samarbete.

Kommunerna ska säkerställa ett övergripande systematiskt informationssäkerhetsarbete som minskar risken för incidenter och skapar ett ökat förtroende för kommunernas tjänster i samhället. Digitaliseringen ska genomsyras av ett fokus på cybersäkerhet både i utvecklingen samt i den dagliga driften och i tillhandahållandet av digitala tjänster till kommunernas målgrupper.

Informationssäkerhet, cybersäkerhet och dataskydd ska ytterst bidra till att kommunerna kan leverera viktiga samhällsfunktioner och service som är säkra och värnar om den personliga integriteten.

Övergripande principer för arbetet med informationssäkerhet, cybersäkerhet och dataskydd är att:

--    Utgå från att information är kommunens viktigaste tillgång och integrera systematiskt informationssäkerhetsarbete i våra verksamhetsprocesser

--    Integrera systematiskt informationssäkerhetsarbete i våra verksamhetsprocesser för att möjliggöra en hållbar digitalisering

--    Kompetens och förmågan inom informationssäkerhetsområdet ska utvecklas liksom förmågan att hantera informationssäkerhetsincidenter.

--    Alla anställda ska ges tillräcklig kunskap om informationssäkerhet för att kunna inhämta, bearbeta och avlämna information inom ramen för de egna arbetsuppgifterna.

--    En god säkerhetskultur ska genomsyra kommunerna. Med detta menas inte bara att medarbetarna har god kunskap om vilka säkerhetsregler som gäller utan att de också använder gott omdöme, samt kritiskt ifrågasätter och rapporterar händelser som kan påverka säkerheten.

--    Säkerhetskraven för att förhindra olaga intrång ska vara höga främst på grund av den känsliga information som kommunerna hanterar. Säkerhetskraven ska verifieras genom återkommande intrångstester via oberoende extern part.

--    Arbetet ska samordnas på övergripande nivå enligt den etablerade standardserien SS-ISO/IEC 27000 med målet att skapa och upprätthålla ett ledningssystem för informationssäkerhet (LIS).

Mer detaljerade mål för informationssäkerhet, cybersäkerhet och dataskydd beskrivs i kommunernas verksamhetsplan för informationssäkerhet, cybersäkerhet och dataskydd.

3)    Roller och ansvar

Kommunernas nämnder och bolagsstyrelser har det yttersta ansvaret för informationssäkerheten. Grundprincipen att ansvaret för informationssäkerheten följer det ordinarie verksamhetsansvaret: Den som ansvarar för en viss verksamhet är också ansvarig för informationssäkerheten inom berört verksamhetsområde.

Högsta tjänsteperson i Sundsvall respektive Ånge har det yttersta ansvaret för att respektive kommun följer denna strategi. Högsta tjänsteperson ansvarar också för hanteringen av informationstillgångar och ska tillse att det finns resurser för detta.

Informationssäkerhetsansvarig (CISO) ansvarar för att säkerställa att arbetet med informationssäkerhet, cybersäkerhet och dataskydd sker i enlighet med tillämpliga interna och externa regelverk. CISO ansvarar för att erforderliga processer finns upprättade, för att kontroller, uppföljningar och rapporter hanteras löpande.

Ansvaret och uppgifter för CISO och för andra roller med särskilt ansvar för informationssäkerhet, cybersäkerhet och dataskydd finns beskrivna i kommunernas verksamhetsplan för informationssäkerhet, cybersäkerhet och dataskydd.

4)    Informationssäkerhet, cybersäkerhet och dataskydd


Informationssäkerhet handlar om att skapa och upprätthålla rutiner för att skydda information utifrån fyra aspekter.

--    Konfidentialitet: att information inte tillgängliggörs eller avslöjas till obehörig

--    Riktighet: att information är korrekt, aktuell och fullständig

--    Tillgänglighet: att information är åtkomlig och användbar när den behövs

--    Spårbarhet: att i efterhand kunna härleda specifika händelser till objekt


4.1 Informationssäkerhet – säker informationshantering

Arbetet med informationssäkerhet ska genomsyra all kommunal verksamhet oavsett om det gäller digitalisering, skydd av personuppgifter, informationssäkerhet i samhällsviktiga verksamheter och tjänster eller utifrån ett säkerhetskyddsperspektiv. Informationssäkerhet handlar framför allt om att förhindra att information läcker, förvrängs och förstörs. Informationssäkerhet handlar om all data, oavsett form. Det innebär att inom informationssäkerhet är det primära syftet att skydda uppgifternas konfidentialitet, riktighet och tillgänglighet. Varje medarbetare har ett ansvar att medverka i informationssäkerhetsarbetet och vid hantering av personuppgifter.

Informationssäkerhetsarbetet innefattar bland annat att;

--    aktivt arbeta med att identifiera risker och hantera säkerhetshot,

--    genomföra insatser för att eliminera eller minimera risker/konsekvenser,

--    genomföra säkerhetstestning och återställningstester,

--    medverka i arbetet med att utarbeta kontinuitetsplaner,

--    fastställa och kommunicera de informationssäkerhetskrav som gäller inom kommunen och

--    genomföra utbildningsinsatser.

--    följa det framtagna ledningssystemet för informationssäkerhet

4.2 Cybersäkerhet

Cybersäkerhet handlar om tekniker, metoder och processer för att skydda och försvara digitala tillgångar såsom datorer, servrar, mobila enheter, elektroniska system, nätverk och data från hot, skador, attacker eller obehörig åtkomst.

Inom cybersäkerhet är det primära syftet att skydda mot obehörig elektronisk åtkomst till data och att arbeta enligt ramverket; identifiera, skydda, upptäcka och återställa.

Cybersäkerhetsarbetet innefattar bland annat att;

--    identifiera riskerna för cyberattacker

--    utveckla en beredskapsplan för att hantera dessa cyberrisker och

--    utbilda medarbetare i säkerhetsmedvetenhet.

Det ska finnas ett cybersäkerhetscenter som är en del av Sundsvalls kommuns kommunstyrelsekontor och organisatoriskt placerat under avdelningen för digitalisering och IT. Cybersäkerhetscentret samordnar och hanterar Sundsvall och Ånge kommuns cybersäkerhet.

4.3 Dataskydd

Kommunernas förvaltningar, bolag och förbund hanterar personuppgifter i stor mängd som ofta är känsliga ur ett integritetsperspektiv. Det är därför viktigt för kommunernas förtroende att organisationen arbetar aktivt med dataskydd.

Dataskyddsarbetet innefattar bland annat att:

--    vid hantering av personuppgifter respekteras enskildas grundläggande rättigheter och friheter, särskilt deras rätt till skydd av personuppgifter

--    personuppgifter samlas in och behandlas lagligt, rättvist och korrekt

--    personuppgifter behandlas för uttryckliga och legitima syften

--    enskilda informeras om hur hans/hennes personuppgifter hanteras

--    personuppgifter är relevanta och nödvändiga för personuppgiftshanteringen och skyddas med ändamålsenliga organisatoriska och tekniska säkerhetsåtgärder


5)    Uppföljning och rapportering

Uppföljning, kvalitetssäkring och dokumentation av arbetet ska ske återkommande och preciseras i planer som så långt som möjligt ska integreras i befintliga rutiner för planering och uppföljning av verksamheten. Uppföljning av kommunernas informationssäkerhetsarbete ska årligen rapporteras i kommunstyrelsen samt i förvaltningsledningarna.

I samband med uppföljningen redogörs bland annat för;

--    trender inom området,

--    status för arbetet,

--    övergripande risker och

--    incidenter

Informationssäkerhetsstrategin revideras var fjärde år. För detta ansvarar informationssäkerhetsansvarig inom kommunen.





Revisionshistorik

Datum

Version

Ansvarig

Förändring

2023-

1.1

Informationssäkerhetsansvarig

Omarbetad strategi

2023-09-01

JG

Diskussionsunderlag JG

Inför beredningsmöte 2023-09-04

2023-09-04

HS

Justeringar HS

Försökt samskriva kommunerna.

2023-09-06

JG

Kommentarer

Ingen förändring i själva dokumentet

2023-09-11

CE

Informationssäkerhetsansvarig

Ändringar i dokumentet efter kommentarer.

2023-09-12

CE

Informationssäkerhetsansvarig

Ändringar enl kommentarer.

2023-09-13

MaNi

Kommentarer

Ingen förändring i själva dokumentet












footnote1)     KS-2022-00108-14 Strategi för en hållbar digital utveckling 2030 och KS-2019-00960 Strategi för arbetet med trygghet och säkerhet i Sundsvalls kommun 2020-2023



#####Relaterade styrdokument:

Strategi för en hållbar
digital utveckling
2030 1 (12)
Dokumentinformation
Titel Strategi för en hållbar digital utveckling 2030
Ämne Digitalisering
Dokumenttyp Strategi
Skapat av Jari Koponen
Datum 2022-01-20
Senast ändrad 2022-05-13
Godkänt av Marcus Matteby
Version 1.1
SAM Klicka här för att ange SAM.
Förvaltning Kommunstyrelsekontoret
Avdelning Digital transformation
Handläggare Jari Koponen 2 (12)
Innehållsförteckning
Dokumentinformation .................................................................................................................1
1 Inledning ..................................................................................................................................3
2 Syfte .........................................................................................................................................3
3 Digitaliseringens roll i en hållbar utveckling av Sundsvall .....................................................4
4 En hög omställningsförmåga är avgörande för framtiden .......................................................4
4.1 En ökad digital mognad är en förutsättning för en hög omställningsförmåga ..................5
5 Vår strategi – en fortlöpande ökning av vår digitala mognad ..................................................5
5.1 Modellen för digital mognad ............................................................................................5
5.2 En ökad digital mognad leder till en ökad omställningsförmåga .....................................6
6 Strategiska områden för en hållbar digital utveckling .............................................................7
7 Genomförande av strategin ....................................................................................................10
8 En övergång till digitala arbetssätt innebär en ekonomisk omfördelning över tid ................11 3 (12)
1 Inledning
Sundsvalls kommun har en gemensam handlingsplan för digitalisering som sträcker sig fram
till 2022-12-31 (KS-2018-00937), en handlingsplan som fastställdes av Kommunfullmäktige
den 11 februari 2019.
Handlingsplanen tar sin utgång från den av kommunfullmäktige beslutade målbilden för
digitalisering (KS-2017-00603) som lyder;
”I Sundsvalls kommun använder vi digitaliseringens möjligheter för att förbättra
kvaliteten och öka tryggheten i den kommunala servicen. Genom att vi effektiviserar
den kommunala verksamheten frigör vi tid och resurser för att stärka demokratin,
öka delaktigheten och självständigheten hos Sundsvalls invånare.”
Utöver handlingsplanen har Sundsvalls kommun en beslutad IT-strategi för e-förvaltning för
åren 2011-2021 (KS-2010-00654) som behöver ersättas.
Strategin för en hållbar digital utveckling i Sundsvalls kommunkoncern ska vara vägledande
och skapa förutsättningar för digitaliseringen och den digitala utvecklingen i koncernen fram
till 2030.
2 Syfte
Strategins syfte är att;
Skapa långsiktiga förutsättningar för Sundsvalls kommunkoncern att tillgodogöra sig
nyttorna ur digitalisering.
Skapa förutsättningar för kommunkoncernens verksamheter att på ett hållbart sätt
ställa om sin verksamhet med stöd av digitaliseringens möjligheter för att möta de
behov som finns hos medborgare, företagare och besökare samt utefter gällande
politiska prioriteringar
Skapa förutsättningar för en resurseffektiv och värdeskapande verksamhet som sätter
invånaren, företagaren och besökarens perspektiv i fokus
Skapa förutsättningar för utveckling och ett ökat samarbete över organisationsgränser,
både inom och utom Sundsvalls kommunkoncern
Digitalisering handlar i grunden om att utveckla verksamhet, strategin mot 2030 syftar därför
primärt till att skapa förutsättningar för kommunkoncernens organisation att kunna
tillgodogöra sig nyttorna av digitalisering.
Strategins roll ska därför ses som stödjande till koncernens och vår verksamheters mål,
strategin ska möjliggöra för vår organisation att uppfylla de strategier och mål som vid var tid
gäller. 4 (12)
Figur 1 - Strategin ska ses som understödjande och förutsättningsskapande för koncernens verksamhet och dess mål.
En möjliggörare för uppfyllnad av koncernens mål.
3 Digitaliseringens roll i en hållbar utveckling av
Sundsvall
Digitalisering är en av de grundläggande förutsättningarna för ett mer hållbart Sundsvall.
Oavsett om det rör ekonomisk hållbarhet, social hållbarhet eller ekologisk hållbarhet så är
digitaliseringen en möjliggörare och rätt använt bidrar det till en ökad omställningsförmåga.
En organisation med hög digital mognad är en organisation som klarar av att anpassa sig
snabbare och är mer flexibel, vilket är en förutsättning för att klara morgondagens utmaningar
på ett mer ändamålsenligt och hållbart sätt. Oavsett om det är interna förutsättningar eller
omvärldens förutsättningar som förändras, kan en digitalt mogen organisation snabbare ställa
om och verka ändamålsenligt.
4 En hög omställningsförmåga är avgörande för
framtiden
De demografiska förändringarna är stora, vi blir allt fler äldre samtidigt som de i arbetsför inte
växer i samma takt och tillgången till kompetens och medarbetare är utmanande.
Samtidigt är samhället mitt inne i en snabb förändring, det digitala är idag en självklarhet i
invånarens och företagarens vardag. Detta leder till att invånare och företagare ställer allt
högre krav på det digitala stödet inom det offentliga. En förväntan som vi idag inte kan
uppfylla1.
Om vi ska kunna uppnå en ekonomiskt hållbar situation, samtidigt som vi möter förväntan på
digital service hos invånare och företag, krävs en långsiktigt hållbar utveckling med stöd av
möjligheterna i det digitala.
1Knappt tre av tio (27 %) menar att kommuner och regioner "i stor utsträckning" lever upp till deras
förväntningar på digital service enligt en SIFO-undersökning genomförd på uppdrag av SKR 2020. 5 (12)
Digitalisering kan bidra i att utföra verksamhet på helt nya sätt, med en minskad och
effektivare administration. Samtidigt som det ger en ökad service för invånare och företag där
det är enklare att vara i kontakt med kommunen, med en ökad insyn i processer samt snabbare
svar och beslut.
4.1 En ökad digital mognad är en förutsättning för en hög
omställningsförmåga
För att uppnå en hög omställningsförmåga behöver vi som verksamhet anamma det digitala
som en utgångspunkt i vår utveckling och utövning av verksamhet, vi måste bli duktiga på att
tillgodogöra oss nyttorna ur digitaliseringen överallt där det kan bidra till att skapa värde.
Värdet i sig kan bestå i en resurseffektiv verksamhet likväl som en enklare vardag för en
invånare eller företagare. Eller kanske framförallt, att det digitala kan frigöra tid och resurser
så att människan kan finnas där den behövs mest.
För att nå hit behöver den digitala mognaden öka. Vi är på god väg i Sundsvalls
kommunkoncern och vi är en av de kommuner som ligger absolut längst fram, men resan har
samtidigt bara börjat.
5 Vår strategi – en fortlöpande ökning av vår digitala
mognad
Digitalisering i Sundsvalls kommunkoncern baserar sig på den evidensbaserad modellen för
styrning kallad Digital mognad2. Digital mognad definieras som ” en organisations förmåga
att kunna tillgodogöra sig digitaliseringens möjligheter” , det vill säga kommunens förmåga
att utvinna nytta och effekt ur digitaliseringen.
Valet av modellen Digital mognad grundar sig på:
Att den är evidensbaserad och utvecklas löpande av forskningen utifrån löpande
uppbyggd kunskap inom den offentliga sektorn i Sverige
Att den fokuserar på resultatet och nyttan av digitalisering och inte digitaliseringen i
sig
Att den ger organisationen förmåga att styra vår innovationsförmåga över tid
Att den har anammats som modell för uppföljning och styrning rörande digitalisering
av SKR
5.1 Modellen för digital mognad
Digital mognad består av två delar som är grunden till hela modellen, det handlar om  digitalt
arvoch digital förmåga .
Digitalt arv
Det digitala arvet definieras som ” summan av tidigare digitala initiativs inverkan på
2https://www.digitalforvaltning.se/modell/ 6 (12)
organisationens förmåga att manövrera i en tilltagande digital värld ”. Det innebär att
det digitala arvet är resultatet av alla hittills genomförda IT-initiativ och val av IT-
lösningar.
Ett digitalt arv kan vara möjliggörande, att det bidrar till en förmåga att snabbt kunna
utveckla digitala tjänster och löpande förändra användningen efter behov. Men det kan
också vara hindrande, att det tar lång tid att utveckla digitala tjänster och svårt samt
tidskrävande att förändra vid behov.
Digital förmåga
Den digitala förmågan definieras som ” förmågan att förstå, fånga och förändra på
basis av digitala möjligheter ”. En hög digital förmåga innebär att man som
verksamhet har en stor förståelse till digitaliseringen och kan löpande nyttja de
möjligheter som det innebär för att utvecklas och förändras. En låg digital förmåga
innebär att man som verksamhet inte riktigt förstår de möjligheter det digitala ger,
eller känner en rädsla för det, och då inte heller vågar utveckla sin verksamhet med
stöd av digitalisering.
5.2 En ökad digital mognad leder till en ökad
omställningsförmåga
För att öka organisationens omställningsförmåga samt kunna tillgodogöra oss nyttorna ur
digitalisering så behöver vi löpande jobba med att utveckla vår digitala förmåga samt vårt
digitala arv.
Om vi har en hög förmåga att förändra
med stöd av digitala möjligheter samt
har ett digitalt arv som möjliggör en
flexibel och snabb utveckling av digitala
tjänster så kommer vi kunna ställa om
snabbare utefter de förändringar som
sker. 7 (12)
6 Strategiska områden för en hållbar digital
utveckling
De strategiska områdena är områden som behöver beaktas vid utvecklingen av
digitaliseringen i vår koncern, områdena bildar tillsammans till en helhet som ger oss allt från
flexibilitet till robusthet i organisationens digitala transformation.
Digital mognad som grund i all utveckling
Mål Att den evidensbaserade modellen för digital mognad utgör grunden
i styrningen av all form av utveckling med digitala förtecken samt
det löpande tillhandahållandet av interna och externa IT- och
digitala tjänster. Med målet att fortlöpande öka koncernens digitala
mognad och därmed koncernens förmåga att tillgodogöra oss
nyttorna ur digitalisering.
Syfte och ändamål  Som organisation behöver kommunkoncernen säkerställa en hållbar
utveckling där vi över tid blir allt bättre på att tillgodogöra oss
nyttorna ur digitalisering. Samt att vi som kommunkoncern alltid
kan säkerställa en ändamålsenlighet med digitaliseringen.
Ett förutsättningsskapande digitalt arv
Mål Fortlöpande utveckla ett mer förutsättningsskapande digitalt arv
som möjliggör verksamhetens utveckling genom digitalisering.
Syfte och ändamål  För att möjliggöra en omställning krävs ett digitalt arv som skapar
ändamålsenliga möjligheter för koncernens verksamheter att
utveckla sin verksamhet med stöd av digitaliseringens möjligheter.
Det digitala arvet utgörs av en möjliggörande digital infrastruktur
som tillåter att verksamheten kan fokusera på utveckling av sin
verksamhet och som kan tillhandahålla digitala tjänster som möter
den förvänta som finns i samhället över tid.
En ökad digital förmåga och digital kompetens
Mål Vi ska öka kommunkoncernens samlade digitala förmåga med
särskild hänsyn till beslutsfattare, ledare och roller som är delaktiga
i att utveckla verksamhet inom kommunkoncernen. Men även
löpande öka våra målgruppers digitala förmåga och den breda
digitala kompetensen hos samtliga medarbetare.
Syfte och ändamål  Digital förmåga är vår förmåga att förstå möjligheterna med det
digitala och att förstå hur vi kan använda det i vår omställning av
verksamhet och arbetssätt. Det handlar om organisationens förmåga 8 (12)
att utveckla verksamhet med stöd av digitaliseringens möjligheter.
Om vi saknar förmågan att förstå de möjligheter som finns i
digitaliseringen kan vi inte heller tillgodogöra oss nyttorna, oavsett
hur förutsättningsskapande vårt digitala arv är.
En ökad förståelse för digitaliseringens möjligheter hos varje
medarbetare bidrar också till en delaktighet i utvecklingen,
digitaliseringen påverkar oss alla och då måste alla också ha en
förståelse om den. En ökad digital förmåga hos våra målgrupper
leder till en ökad användning av koncernens digitala tjänster.
Det digitala mötet i första hand
Mål Vi ska öka andelen digitala interaktioner med kommunen, där mötet
upplevs enkelt, ändamålsenligt och värdeskapande för målgruppen.
Syfte och ändamål  Genom att hantera majoriteten av ärenden till och från kommunen
digitalt, kan resurser över tid fördelas till möten där den mänskliga
interaktionen skapar ett stort värde. En ökad digital självservice som
upplevs som enkel och värdeskapande skapar även positiva effekter
hos målgruppen som får snabbare och enklare service.
Det digitala mötet i första hand handlar inte om att all interaktion
bör eller ska bli digital, utan det handlar om ett synsätt vid
utveckling av verksamhet där det digitala alltid beaktas.
Trygghet och tillit genom cybersäkerhet
Mål Vi ska öka vår förmåga rörande cybersäkerhet och genom det
tryggheten och tilliten till kommunen.
Syfte och ändamål  Samhället, invånare och vår egen verksamhet ska känna tillit och ha
en trygghet i att använda sig av kommunens tjänster. Utan tillit och
trygghet kan det leda till en minskad användning av digitala tjänster
och ett minskat förtroende för kommunen i samhället.
Det kan i värsta fall leda till allvarliga incidenter som kan påverka
samhället och individer när allt fler tjänster är beroende av digitala
lösningar och hjälpmedel. 9 (12)
Innovationsfrämjande arbetssätt och förhållningssätt
Mål Vi ska öka användandet av innovationsfrämjande arbetssätt och
förhållningssätt.
Syfte och ändamål  Det finns en risk i all utveckling att fokus blir att effektivisera
dagens arbetssätt i stället för att hitta nya sätt att skapa ett ökat
värde. Att vi börjar springa lite snabbare men ställer aldrig om.
Kommunkoncernen behöver därför fortsätta och öka användningen
av innovationsfrämjande arbetssätt och förhållningssätt i all
utveckling. Arbetssätt och förhållningssätt som tillåter oss att hitta
nya vägar framåt och som stärker attraktiviteten i Sundsvalls
kommunkoncern som arbetsgivare.
Målgruppens perspektiv i fokus
Mål Vi ska öka involvering av målgrupper i utvecklingen för ett ökat
fokus på dess perspektiv i utförande av vår verksamhet
Syfte och ändamål  Det är invånarens, företagarens, föreningens, elevens,
vårdnadshavarens perspektiv som ska vara ledande i utvecklingen.
Det innebär en fortsatt förflyttning från ett inifrån-ut perspektiv där
verksamhetens perspektiv ofta varit i fokus, till att utveckla vår
verksamhet utifrån det som skapar bäst värde för de vi finns till för.
Detta innebär också att vi måste bli bättre på att samverka över
organisationsgränser, ofta kan våra målgruppers processer spänna
över flera organisationer (exempelvis regionen).
Öppenhet för ökad transparens och demokrati
Mål Vi ska öka öppenheten och transparensen samt skapa bättre
förutsättningar för samarbete, innovation och demokrati genom att
öka delande av processer, kunskap, data och kod. Vi ska agera för
att minska det digitala utanförskapet och öka jämlikhet.
Syfte och ändamål  Öppenhet och transparens är viktiga både för demokratin men också
för ett ökat samarbete mellan näringsliv, det offentliga och
samhället. Det blir än viktigare över tid i takt med att allt mer
digitaliseras, fram till 2030 står vi inför ankomsten av AI och
algoritmer som måste vara transparenta och öppna för insyn för att
skapa förtroende för kommunkoncernen. 10 (12)
Vi ska utgå från att utveckla och använda öppna lösningar i form av
öppna standarder, öppen källkod m.m. Vi ska publicera öppna data
och vi ska använda data som delas av andra.
Vi ska agera aktivt för att minska det digitala utanförskapet så att
fler kan ta del av digitaliseringens möjligheter. Vi måste även agera
aktivt för att med digitaliseringens stöd öka jämlikhet, fler ska
kunna ta del av kommunens tjänster och stöd på lika villkor.
Data som en strategisk resurs
Mål En ökad kunskap och förståelse för data som strategisk resurs samt
en ökad kontroll över den data som organisationen förfogar
Syfte och ändamål  Data måste ses som en strategisk resurs i alla verksamheter. Data
skapar förutsättningar för en ökad automatisering, bättre analyser
och beslut. Men det är även data som är en förutsättning för att
kommunkoncernen ska kunna tillgodogöra sig framtida nyttor av
teknologi som AI.
7 Genomförande av strategin
Strategins genomförande sker genom
fyraåriga handlingsplaner, där
handlingsplanen har sin utgångspunkt i
denna strategi.
Handlingsplanen ska beskriva hur man
inom aktuell plan avser att beakta och
stärka respektive strategiska område.
En handlingsplan ska vara koncerngemensam, den ska utgå från en sammanhållen utveckling
genom en koncerngemensam utvecklingsprocess för digital utveckling.
Handlingsplanens genomförande ska genomsyras av samarbete genom hela organisationen,
tillsammans har vår koncern en styrka vi behöver vara duktiga på att nyttja. Vi måste även
aktivt söka samarbeten utanför organisationen, med andra kommuner, myndigheter, regioner
och andra parter. 11 (12)
8 En övergång till digitala arbetssätt innebär en
ekonomisk omfördelning över tid
Över tid kan vi inte längre se på det digitala som något
som är separerat från ordinarie verksamhet. IT och det
digitala är idag en naturlig beståndsdel i utövandet av
vår verksamhet och kan stötta vår organisation att ställa
om på en övergripande nivå. Kostnaderna behöver
därför hänga ihop i relation till varandra.
Vår organisation behöver inleda en transformation av
kostnadsfördelning över tid, när digitala lösningar och
arbetssätt allt mer tar över tidigare manuellt utförda
uppgifter så behöver även resurser omfördelas.
Kostnaden för verksamhet i relation till uppdraget kommer att gå ned samtidigt som kostnader
för IT och digitalisering kommer att öka över tid. Detta är förväntat, för det handlar inte om
var kostnader finns utan det handlar i slutändan om resurseffektivitet.
Samtidigt medför det digitala en stor fördel, en uppskalning av digitala lösningar har en
mycket liten marginalkostnad. Detta innebär att ju mer vi nyttjar koncernens digitala
lösningar och i takt med att kommunen växer i antal invånare, så blir vi fortlöpande mer
resurseffektiva.
